![Logo TOML](logos/toml-200.png)

TOML v1.0.0
===========

Tom's Obvious, Minimal Language.

Autorzy: Tom Preston-Werner, Pradyun Gedam, i in.

Cele
----

TOML dąży do tego, żeby był minimalnym formatem dla plików konfiguracji, który
jest łatwy do czytania z powodu oczywistej semantyki. TOML jest zaprojektowany
do tego, by jednoznacznie odpowiadał tablicy asocjacyjnej. TOML powinien być
łatwy do przetwarzania na struktury danych w wielu różnych językach.

Spis treści
-----------

- [Specyfikacja](#specyfikacja)
- [Komentarz](#komentarz)
- [Para klucz/wartość](#para-kluczwartość)
- [Klucze](#klucze)
- [Ciąg znakowy](#ciąg-znakowy)
- [Liczba całkowita](#liczba-całkowita)
- [Liczba zmiennoprzecinkowa](#liczba-zmiennoprzecinkowa)
- [Wartość logiczna](#wartość-logiczna)
- [Data i czas z przesunięciem](#data-i-czas-z-przesunięciem)
- [Data i czas lokalny](#data-i-czas-lokalny)
- [Data lokalna](#data-lokalna)
- [Czas lokalny](#czas-lokalny)
- [Lista](#lista)
- [Tabela](#tabela)
- [Tabela w linii](#tabela-w-jednej-linii)
- [Lista tabel](#lista-tabel)
- [Rozszerzenie nazwy pliku](#rozszerzenie-nazwy-pliku)
- [Typ MIME](#typ-mime)
- [Gramatyka ABNF](#gramatyka-abnf)

Specyfikacja
------------

* TOML zwraca uwagę na wielkość liter.
* Plik TOML musi być prawidłowym dokumentem Unicode, zakodowanym w UTF-8.
* Białe znaki to tabulatory (0x09) i spacje (0x20).
* Łamania linii to LF (0x0A) i CRLF (0x0D 0x0A).

Komentarz
---------

Kratka oznacza, że dalsza część linijki to komentarz, chyba że w środku ciągu
znakowego.

```toml
# To jest komentarz na całą linijkę
klucz = "wartość"  # To jest komentarz na końcu linijki
inne = "# To nie jest komentarz"
```

Znaki kontrolne inne niż tabulatory (od U+0000 do U+0008, od U+000A do U+001F,
U+007F) nie mogą się pojawić w komentarzu.

Para klucz/wartość
------------------

Podstawowym elementem konstrukcji dokumentu TOML jest para klucz/wartość.

Klucze są po lewej stronie znaku równości, a wartości po prawej. Białe znaki
są ignorowane wokół nazw kluczy i wartości. Klucz, znak równości, i wartość
muszą się pojawić na tej samej linii (chociaż niektóre wartości można rozdzielić
na kilka linii).

```toml
klucz = "wartość"
```

Wartości muszą mieć jeden z tych typów.

- [Ciąg znakowy](#ciąg-znakowy)
- [Liczba całkowita](#liczba-całkowita)
- [Liczba zmiennoprzecinkowa](#liczba-zmiennoprzecinkowa)
- [Wartość logiczna](#wartość-logiczna)
- [Data i czas z przesunięciem](#data-i-czas-z-przesunięciem)
- [Data i czas lokalny](#data-i-czas-lokalny)
- [Data lokalna](#data-lokalna)
- [Czas lokalny](#czas-lokalny)
- [Lista](#lista)
- [Tabela w linii](#tabela-w-jednej-linii)

Nieokreślone wartości są nieprawidłowe:

```toml
klucz = # NIEPRAWIDŁOWE
```

Musi być łamanie linii (lub koniec pliku) po parze klucz/wartość.
(zob. [Tabela w linii](#tabela-w-jednej-linii) dla wyjątków).

```
imie = "Tom" nazwisko = "Preston-Werner" # NIEPRAWIDŁOWE
```

Klucze
------

Klucz może być prosty, w cudzysłowie, lub przedzielony kropkami.

**Klucze proste** mogą tylko zawierać litery ASCII, cyfry ASCII, podłogi
i myślniki (`A-Za-z0-9_-`). Zauważ, że klucze proste mogą się składać tylko
z cyfr ASCII, np. `1234`, ale zawsze są interpretowane jako ciągi znaków.

```toml
klucz = "wartość"
klucz_prosty = "wartość"
klucz-prosty = "wartość"
1234 = "wartość"
```

**Klucze w cudzysłowie** przestrzegają tych samych reguł, co podstawowe ciągi
znaków lub literały znakowe i pozwalają używania dużo szerszego zakresu nazw
kluczy. Najlepiej używać tylko kluczy prostych, chyba że to jest absolutnie
konieczne.

```toml
"127.0.0.1" = "wartość"
"kodowanie znaków" = "wartość"
"zɔnlʞ" = "wartość"
'klucz2' = "wartość"
'"wartość" w cudzysłowie' = "wartość"
```

Klucz prosty nie może być pusty, ale można używać pustych kluczy w cudzysłowie
(chociaż jest to niezalecane).

```toml
= "brak nazwy klucza"  # NIEPRAWIDŁOWE
"" = "puste"           # PRAWIDŁOWE, ale niezalecane
'' = 'puste'           # PRAWIDŁOWE, ale niezalecane
```

**Klucze przedzielone kropkami** to sekwencje kluczy prostych lub w cudzysłowie
złączonych kropką. To pozwala na grupowanie z sobą podobnych właściwości:

```toml
nazwa = "Pomarańcza"
fizyczne.kolor = "pomarańczowy"
fizyczne."kształt" = "okrągłe"
witryna."google.com" = true
```

W świecie JSON to dałoby poniższą strukturę:

```json
{
  "nazwa": "Pomarańcza",
  "fizyczne": {
    "kolor": "pomarańczowy",
    "kształt": "okrągłe"
  },
  "witryna": {
    "google.com": true
  }
}
```

Szczegóły nt. tabel definiowanych przez klucze przedzielone kropkami znajdują
się w sekcji [Tabela](#tabela) poniżej.

Białe znaki wokół części oddzielanych kropkami są ignorowane, jednak najlepiej
nie używać dodatkowych białych znaków:

```toml
owoc.nazwa = "banan"     # tak wygląda najlepiej
owoc. kolor = "żółty"    # to samo, co owoc.kolor
owoc . smak = "bananowy" # to samo, co owoc.smak
```

Wcięcia są traktowane jak białe znaki i ignorowane.

Nie można definiować jednego klucza wiele razy:

```
# NIE RÓB TEGO
imie = "Tom"
imie = "Pradyun"
```

Zauważ, że klucze proste i w cudzysłowie są takie same:

```
# TO NIE ZADZIAŁA
pisownia = "ulubione"
"pisownia" = "ulóbione"
```

Dopóki klucz nie został zdefiniowany bezpośrednio, możesz wpisać do niego
i do nazw w nim:

```
# To zamienia wartość klucza "owoc" na tabelę
owoc.jablko.gladki = true

# Więc później możesz dodać do tabeli "owoc" w ten spsoób:
owoc.pomarancza = 2
```

```
# PONIŻSZE JEST NIEPRAWIDŁOWE

# To definiuje wartość owoc.jablko jako liczbę całkowitą.
owoc.jablko = 1

# Ale potem traktuje owoc.jablko jako tabelę.
# Nie możesz zamienić liczby całkowitej na tabelę.
owoc.jablko.gladki = true
```

Niezalecane jest definiowanie kluczy przedzielonych kropkami w niewłaściwej
kolejności.

```toml
# POPRAWNE, LECZ NIEZALECANE

jablko.typ = "owoc"
pomarancza.typ = "owoc"

jablko.skorka = "cienka"
pomarancza.skorka = "gruba"

jablko.kolor = "czerwony"
pomarancza.kolor = "pomarańczowy"
```

```toml
# ZALECANE

jablko.typ = "owoc"
jablko.skorka = "cienka"
jablko.kolor = "czerwony"

pomarancza.typ = "owoc"
pomarancza.skorka = "gruba"
pomarancza.kolor = "pomarańczowy"
```

Ponieważ klucze proste mogą być złożone jedynie z cyfr ASCII, można napisać
klucze, które wyglądają jak liczby zmiennoprzecinkowe, ale są dwuczęściowymi
kluczami przedzielonymi kropkami. Nie rób tego, chyba że masz do tego dobry
powód (na pewno nie masz).

```toml
3.14159 = "pi"
```

Powyższy TOML odpowiada JSON-owi poniżej.

```json
{ "3": { "14159": "pi" } }
```

Ciąg znakowy
------------

Są cztery sposoby, aby wyrazić ciągi znakowe: podstawowy, wieloliniowy
podstawowy, dosłowny i wieloliniowy dosłowny. Wszystkie ciągi znakowe muszą
zawierać prawidłowe znaki UTF-8.

**Podstawowe ciągi znakowe** są otoczone cudzysłowami (`"`). Dowolny znak
Unicode może być użyty, oprócz tych, które wymagają ucieczki: cudzysłów,
ukośnik odwrotny, i znaki kontrolne inne niż tabulatory (od U+0000 do U+0008,
od U+000A do U+001F, U+007F).

```toml
cz = "Jestem ciągiem znaków. \"Możesz mnie zacytować\". Name\tJos\u00E9\nLocation\tSF."
```

Dla wygody niektóre popularne znaki mają kompaktowe sekwencje ucieczki.

```
\b         - backspace        (U+0008)
\t         - tabulator        (U+0009)
\n         - koniec linii     (U+000A)
\f         - form feed        (U+000C)
\r         - powrót karetki   (U+000D)
\"         - cudzysłów        (U+0022)
\\         - ukośnik odwrotny (U+005C)
\uXXXX     - unicode          (U+XXXX)
\UXXXXXXXX - unicode          (U+XXXXXXXX)
```

Każdy znak Unicode może mieć ucieczkę w formie `\uXXXX` lub `\UXXXXXXXX`.
Kody ucieczki muszą być poprawnymi [wartościami skalarnymi Unicode](
https://unicode.org/glossary/#unicode_scalar_value).

Wszystkie inne sekwencje ucieczki niepodane powyżej są zarezerwowane; jeśli są
użyte, TOML powinien wypisać błąd.

Czasami musisz wyrazić fragmenty tekstu (np. pliki tłumaczenia) lub chcesz
podzielić bardzo długi ciąg znaków na wiele linijek. TOML to ułatwia.

**Wieloliniowe podstawowe ciągi znakowe** są otoczone trzema cudzysłowami
z każdej strony i pozwalają na łamania linii. Łamanie linii tuż po otwartym
ograniczniku zostanie usunięte. Inne białe znaki i łamania linii pozostają bez
zmian.

```toml
cz1 = """
Wlazł kotek na płotek
I mruga, i mruga."""
```

Parsery TOML mogą wybrać styl łamań linii odpowiedni dla platformy.

```toml
# Na systemie Unix powyższy ciąg wieloliniowy będzie najprawdopodobniej taki sam, co:
cz2 = "Wlazł kotek na płotek\nI mruga, i mruga."

# Na Windowsie będzie najprawdopodobniej taki sam, co:
cz3 = "Wlazł kotek na płotek\r\nI mruga, i mruga."
```

Do zapisywania długich ciągów bez dodatkowych spacji użyj "ukośnika odwrotnego
na końcu linii". Jeśli ostatni znak na linii inny niż biały znak jest `\`
niebędący częścią sekwencji ucieczki, będzie usunięty wraz ze wszystkimi białymi
znakami (uwzględniając łamania linii) aż do kolejnego niebiałego znaku lub
ogranicznika zamykającego. Wszystkie sekwencje ucieczki, które są prawidłowe dla
podstawowych ciągów znaków, są też prawidłowe dla wieloliniowych podstawowych
ciągów znaków.

```toml
# Te ciągi znakowe są takie same co do bajtów:
cz1 = "Pchnąć w tę łódź jeża lub ośm skrzyń fig."

cz2 = """
Pchnąć w tę \


  łódź jeża lub \
    ośm skrzyń fig."""

cz3 = """\
      Pchnąć w tę \
      łódź jeża lub \
      ośm skrzyń fig.\
      """
```

Dowolny znak Unicode może być użyty oprócz tych, co wymagają ucieczki: ukośnik
odwrotny, i znaki kontrolne inne niż tabulatory, końce linii i powroty karetki
(od U+0000 do U+0008, U+000B, U+000C, od U+000E do U+001F, U+007F).

Możesz zapisać cudzysłów lub dwa sąsiadujące ze sobą gdziekolwiek
w wieloliniowym podstawowym ciągu znakowym. Można też je zapisać wewnątrz
ograniczników.

```toml
cz4 = """Tu są dwa cudzysłowy: "". Wystarczająco proste."""
# cz5 = """Tu są trzy cudzysłowy: """."""  # NIEPRAWIDŁOWE
cz5 = """Tu są trzy cudzysłowy: ""\"."""
cz6 = """Tu jest piętnaście cudzysłowów: ""\"""\"""\"""\"""\"."""

# "To" - powiedziała, "jest tylko bezcelową wypowiedzią".
cz7 = """"To" - powiedziała, "jest tylko bezcelową wypowiedzią"."""
```

Jeśli często wpisujesz ścieżki Windowsa lub wyrażenia regularne, konieczność
ucieczki ukośników odwrotnych szybko staje się żmudne i skłonne do błędów. Aby
pomóc, TOML wspiera literały znakowe, które w ogóle nie pozwalają na ucieczki.

**Literały znakowe** są otoczone pojedynczymi cudzysłowami. Jak podstawowe ciągi
znakowe, muszą się pojawić w jednej linii:

```toml
# Widzisz to, co otrzymasz.
winsciezka   = 'C:\Users\nodejs\templates'
winsciezka2  = '\\ServerX\admin$\system32\'
wcudzyslowie = 'Tom "Dubs" Preston-Werner'
regex        = '<\i\c*\s*>'
```

Ponieważ nie ma ucieczek, nie ma sposobu na napisanie cudzysłowu pojedynczego
wewnątrz literału znakowego w cudzysłowie pojedynczym. Na szczęście TOML wspiera
wieloliniową wersję literałów znakowych, która rozwiązuje ten problem.

**Wieloliniowe literały znakowe** są otoczone trzema cudzysłowami pojedynczymi
z każdej strony i zezwalają na białe znaki. Jak literały znakowe, nie ma tu
w ogóle ucieczek. Łamanie linii tuż po ograniczniku otwierającym zostanie
usunięte. Pozostała treść między ogranicznikami jest interpretowana, tak jak
jest, bez modyfikacji.

```toml
regex2 = '''\d{2} telefon[uy]? Apple('a)?'''
linie  = '''
Pierwsze łamanie linii
jest usunięte w surowych
literałach znakowych.
    Pozostałe białe
    znaki są zachowane.
'''
```

Możesz zapisać 1 lub 2 cudzysłowy pojedyncze w wieloliniowym literale znakowym,
ale sekwencje co najmniej trzech cudzysłowów pojedynczych nie są dozwolone.

```toml
quot15 = '''Tu jest piętnaście cudzysłowów: """""""""""""""'''

# apos15 = '''Tu jest piętnaście apostrofów: ''''''''''''''''''  # NIEPRAWIDŁOWE
apos15 = "Tu jest piętnaście apostrofów: '''''''''''''''"

# 'To jest nadal bezcelowe' - powiedziała.
str = ''''To jest nadal bezcelowe' - powiedziała.'''
```

Znaki kontrolne inne niż tabulator nie są dozwolone w literale znakowym. Dlatego
dla danych binarnych, zalecane jest użycie kodowania Base64 lub innego
odpowiedniego kodowania ASCII czy UTF-8. Operowanie takim kodowaniem będzie
specyficzne dla aplikacji.

Liczba całkowita
----------------

Charakter liczb całkowitych jest widoczny z nazwy. Liczby dodatnie mogą być
poprzedzone plusem. Liczby ujemne są poprzedzone minusem.

```toml
lc1 = +99
lc2 = 42
lc3 = 0
lc4 = -17
```

Dla dużych liczb można użyć podłóg między cyframi, aby ułatwić ich czytanie.
Każda podłoga musi być otoczona co najmniej jedną cyfrą z każdej strony.

```toml
lc5 = 1_000
lc6 = 5_349_221
lc7 = 53_49_221  # Grupowanie według indyjskiego systemu liczbowego
lc8 = 1_2_3_4_5  # POPRAWNE, ale niezalecane
```

Początkowe zera nie są dozwolone. Wartości całkowite `-0` i `+0` są poprawne
i są identyczne z zerem bez znaku.

Liczby nieujemne mogą być wyrażone w postaci szesnastkowej, ósemkowej lub
dwójkowej. W tych formatach początkowy `+` nie jest dozwolony, a początkowe zera
są dozwolone (po prefiksie). W wartościach szesnastkowych wielkość liter nie
jest ważna. Podłogi są dozwolone między cyframi (ale nie między prefiksem
a wartością).

```toml
# szesnastkowe z prefiksem `0x`
hex1 = 0xDEADBEEF
hex2 = 0xdeadbeef
hex3 = 0xdead_beef

# ósemkowe z prefiksem `0o`
oct1 = 0o01234567
oct2 = 0o755 # użyteczne dla uprawnień plików na Unixie

# dwójkowe z prefiksem `0b`
bin1 = 0b11010110
```

Dowolne liczby całkowite 64-bitowe ze znakiem (od -2^63 do 2^63-1) powinny być
przyjmowane i przetwarzane bezstratnie. Jeśli liczby nie da się przedstawić
bezstratnie, trzeba wypisać błąd.

Liczba zmiennoprzecinkowa
-------------------------

Liczby zmiennoprzecinkowe powinny być zaimplementowane jako wartości 64-bitowe
zgodne z IEEE 754.

Liczba zmiennoprzecinkowa składa się z części całkowitej (która przestrzega tych
samych reguł, co liczby całkowite), po której następuje część ułamkowa lub
wykładnicza. Jeśli występuje zarówno część ułamkowa, jak i wykładnicza, część
ułamkowa musi poprzedzać część wykładniczą.

```toml
# ułamki
lzp1 = +1.0
lzp2 = 3.1415
lzp3 = -0.01

# notacja naukowa
lzp4 = 5e+22
lzp5 = 1e06
lzp6 = -2E-2

# oba
lzp7 = 6.626e-34
```

Część ułamkowa to kropka, po której następuje co najmniej jedna cyfra.

Część wykładnicza składa się z litery E (wielkiej lub małej), po której jest
część całkowita (która przestrzega tych samych reguł, co liczba całkowita,
ale może zawierać zera na początku).

Jeśli jest użyty separator dziesiętny, po każdej stronie musi być przynajmniej
jedna cyfra.

```
# NIEPRAWIDŁOWE LICZBY ZMIENNOPRZECINKOWE
nieprawidlowa_liczba_zp_1 = .7
nieprawidlowa_liczba_zp_2 = 7.
nieprawidlowa_liczba_zp_3 = 3.e+20
```

Podobnie do liczb całkowitych można używać podłóg, aby ułatwić czytanie.
Każda podłoga musi być otoczona co najmniej jedną cyfrą.

```toml
lzp8 = 224_617.445_991_228
```

Wartości zmiennoprzecinkowe `-0.0` i `+0.0` są poprawne i powinny odpowiadać
wartościom według IEEE 754.

Specjalne wartości zmiennoprzecinkowe też mogą być wyrażone. Zawsze są pisane
małymi literami.

```toml
# nieskończoność
szp1 = inf  # nieskończoność dodatnia
szp2 = +inf # nieskończoność dodatnia
szp3 = -inf # nieskończoność ujemna

# nie-liczba
szp4 = nan  # właściwe kodowanie sNaN/qNaN jest specyficzne dla implementacji
szp5 = +nan # to samo, co `nan`
szp6 = -nan # poprawne, właściwe kodowanie jest specyficzne dla implementacji
```

Wartość logiczna
----------------

Wartości logiczne to po prostu słowa, do których jesteś przyzwyczajony. Zawsze
pisane małymi literami.

```toml
log1 = true
log2 = false
```

Data i czas z przesunięciem
---------------------------

Aby jednoznacznie przedstawić specyficzny moment w czasie, możesz użyć daty
i czasu z przesunięciem, sformatowanego zgodnie z [RFC 3339](
https://tools.ietf.org/html/rfc3339).

```toml
dcp1 = 1979-05-27T07:32:00Z
dcp2 = 1979-05-27T00:32:00-07:00
dcp3 = 1979-05-27T00:32:00.999999-07:00
```

Aby poprawić czytelność, można zastąpić ogranicznik T między datą a czasem
spacją (co jest dozwolone według sekcji 5.6 RFC 3339).

```toml
dcp4 = 1979-05-27 07:32:00Z
```

Precyzja co do milisekundy jest wymagana. Większa precyzja ułamków sekund jest
specyficzna dla implementacji. Jeśli wartość jest bardziej precyzyjna, niż jest
to wspierane przez implementację, dodatkowa precyzja musi być obcięta, a nie
zaokrąglona.

Data i czas lokalny
-------------------

Jeśli pominiesz przesunięcie z daty i czasu sformatowanego według [RFC 3339](
https://tools.ietf.org/html/rfc3339), będzie to reprezentować datę i czas bez
relacji do przesunięcia lub strefy czasowej. Nie może być przekonwertowane
na moment bez dodatkowych informacji. Konwersja na moment, jeśli wymagana, jest
specyficzna dla implementacji.

```toml
dcl1 = 1979-05-27T07:32:00
dcl2 = 1979-05-27T00:32:00.999999
```

Precyzja co do milisekundy jest wymagana. Większa precyzja ułamków sekund jest
specyficzna dla implementacji. Jeśli wartość jest bardziej precyzyjna, niż jest
to wspierane przez implementację, dodatkowa precyzja musi być obcięta, a nie
zaokrąglona.

Data lokalna
------------

Jeśli podasz tylko część reprezentującą datę z daty i czasu sformatowanego
według [RFC 3339](https://tools.ietf.org/html/rfc3339), będzie to reprezentować
cały dzień bez relacji do przesunięcia lub strefy czasowej.

```toml
dl1 = 1979-05-27
```

Czas lokalny
------------

Jeśli podasz tylko część reprezentującą czas z daty i czasu sformatowanego
według [RFC 3339](https://tools.ietf.org/html/rfc3339), będzie to reprezentować
daną porę dnia bez relacji do określonego dnia, przesunięcia, czy strefy
czasowej.

```toml
cl1 = 07:32:00
cl2 = 00:32:00.999999
```

Precyzja co do milisekundy jest wymagana. Większa precyzja ułamków sekund jest
specyficzna dla implementacji. Jeśli wartość jest bardziej precyzyjna, niż jest
to wspierane przez implementację, dodatkowa precyzja musi być obcięta, a nie
zaokrąglona.

Lista
-----

Listy są otoczone nawiasami kwadratowymi i zawierają wartości. Białe znaki
są ignorowane. Elementy są oddzielone przecinkami. Listy mogą zawierać wartości
tych samych typów danych, co dozwolone w parach klucz/wartość. Wartości różnych
typów mogą być mieszane.

```toml
liczby_calk = [ 1, 2, 3 ]
kolory = [ "red", "yellow", "green" ]
zagniezdzone_listy_liczb = [ [ 1, 2 ], [3, 4, 5] ]
zagniezdzona_lista_mieszana = [ [ 1, 2 ], ["a", "b", "c"] ]
lista_ciagow_znakowych = [ "all", 'strings', """are the same""", '''type''' ]

# Dozwolone są listy typu mieszanego
liczby = [ 0.1, 0.2, 0.5, 1, 2, 5 ]
wnoszacy_wklad = [
  "Foo Bar <foo@example.com>",
  { nazwa = "Baz Qux", email = "bazqux@example.com", url = "https://example.com/bazqux" }
]
```

Listy mogą zajmować wiele linijek. Końcowy przecinek jest dozwolony po ostatniej
wartości listy. Dowolna liczba łamań linii może poprzedzać wartości, przecinki
i nawias zamykający. Wcięcia między wartościami listy i przecinkami
są traktowane jako białe znaki i ignorowane.

```toml
licz_calk2 = [
  1, 2, 3
]

licz_calk3 = [
  1,
  2, # to jest OK
]
```

Tabela
------

Tabele (znane też jako tablice mieszające lub słowniki) są kolekcjami par
klucz/wartość. Są zdefiniowane nagłówkami z nawiasami kwadratowymi, występującymi
samodzielnie w linijce. Można odróżnić nagłówki od list tym, że listy jedynie
zawierają wartości.

```toml
[tabela]
```

Pod tym do następnego nagłówka lub końca pliku są wartości klucz/wartość danej
tabeli. Nie jest gwarantowane, żeby wartości klucz/wartość w tabelach miały
określoną kolejność.

```toml
[tabela-1]
klucz1 = "jakiś ciąg znaków"
klucz2 = 123

[tabela-2]
klucz1 = "inny ciąg znaków"
klucz2 = 456
```

Reguły nazywania tabel są takie same jak kluczy (zobacz definicję
[kluczy](#klucze) powyżej).

```toml
[pies."tater.man"]
typ.nazwa = "mops"
```

W świecie JSON to dałoby poniższą strukturę:

```json
{ "pies": { "tater.man": { "typ": { "nazwa": "mops" } } } }
```

Białe znaki wokół klucza są ignorowane, jednak najlepiej nie używać dodatkowych
białych znaków.

```toml
[a.b.c]            # tak jest najlepiej
[ d.e.f ]          # to samo, co [d.e.f]
[ g .  h  . i ]    # to samo, co [g.h.i]
[ j . "ʞ" . 'l' ]  # to samo, co [j."ʞ".'l']
```

Wcięcia są traktowane jako białe znaki i ignorowane.

Nie trzeba definiować nadtabel, jeśli tego nie chcesz. TOML wie, jak to zrobić
za Ciebie.

```toml
# [x] nie
# [x.y] potrzebujesz
# [x.y.z] tego,
[x.y.z.w] # aby to działało

[x] # Definiowanie nadtabeli później jest OK
```

Puste tabele są dozwolone i po prostu nie mają w sobie par klucz/wartość.

Tak jak kluczy, nie możesz definiować tabeli więcej niż raz; to jest nieprawidłowe.

```
# NIE RÓB TEGO

[owoc]
jablko = "czerwone"

[owoc]
pomarancza = "pomarańczowa"
```

```
# TEGO TEŻ NIE RÓB

[owoc]
jablko = "czerwone"

[owoc.jablko]
faktura = "gładka"
```

Definiowanie tabel poza kolejnością jest niezalecane.

```toml
# POPRAWNE, ALE NIEZALECANE
[owoc.jablko]
[zwierze]
[owoc.pomarancza]
```

```toml
# ZALECANE
[owoc.jablko]
[owoc.pomarancza]
[zwierze]
```

Tabela najwyższego poziomu, zwana także tabelą główną, zaczyna się na początku
dokumentu i się kończy tuż przed pierwszym nagłówkiem tabeli (lub końcem pliku).
W przeciwieństwie do innych tabel nie ma nazwy i nie może zostać przeniesiona.

```toml
# Tabela główna się zaczyna.
imie = "Fido"
rasa = "mops"

# Tabela główna się kończy.
[wlasciciel]
imie_nazwisko = "Regina Dogman"
czlonek_od = 1999-08-04
```

Klucze przedzielone kropkami tworzą i definiują tabelę dla każdego klucza oprócz
ostatniego, zakładając, że takie tabele nie były wcześniej tworzone.

```toml
owoc.jablko.kolor = "red"
# Definiuje tabelę owoc
# Definiuje tabelę owoc.jablko

owoc.jablko.smak.slodki = true
# Definiuje tabelę owoc.jablko.smak
# owoc i owoc.jablko zostały już stworzone
```

Ponieważ tabel nie można zdefiniować więcej niż raz, ponowne definiowanie takich
tabel używając `[naglowka]` nie jest dozwolone. Tak samo używanie kluczy
przedzielonych kropkami już zdefiniowanych w formie `[tabeli]` nie jest dozwolone.
Jednak forma `[tabeli]` może być użyta do zdefiniowana podtabel w tabelach
zdefiniowanych kluczami przedzielonymi kropkami.

```toml
[owoc]
jablko.kolor = "red"
jablko.smak.slodki = true

# [owoc.jablko]  # NIEPOPRAWNE
# [owoc.jablko.smak]  # NIEPOPRAWNE

[owoc.jablko.faktura]  # możesz dodać podtabele
gladkie = true
```

Tabela w jednej linii
---------------------

Tabele w linii (lub tabele jednoliniowe) zapewniają bardziej kompaktową składnię
do wyrażania tabel. Są szczególnie użyteczne dla grupowanych danych, które
inaczej mogą szybko stać się rozwlekłe. Tabele w linii są w pełni zdefiniowane
wewnątrz nawiasów klamrowych: `{` i `}`. Wewnątrz klamer można umieścić dowolną
ilość par klucz/wartość oddzielonych przecinkami. Wszelkie wartości typów są
dozwolone, łącznie z tabelami jednoliniowymi.

Zamierzony wygląd tabel jednoliniowych jest widoczny z nazwy. Końcowy przecinek
nie jest dozwolony po ostatniej parze klucz/wartość w tabeli jednoliniowej.
Nie można używać łamań linii między klamrami, chyba że są dozwolone w wartości.
Nawet wtedy jest stanowczo niezalecane łamanie tabeli w linii na wiele linijek.
Jeśli i tak chcesz korzystać z możliwości łamania wartości na wiele linijek,
powinieneś używać standardowych tabel.

```toml
nazwa = { imie = "Tom", nazwisko = "Preston-Werner" }
punkt = { x = 1, y = 2 }
zwierze = { typ.nazwa = "mops" }
```

Powyższe tabele są identyczne z poniższymi standardowymi definicjami tabel:

```toml
[nazwa]
imie = "Tom"
nazwisko = "Preston-Werner"

[punkt]
x = 1
y = 2

[zwierze]
typ.nazwa = "mops"
```

Tabele jednoliniowe są samodzielne i definiują wszystkie zawarte klucze
i podtabele; nie można ich dodać poza klamrami.

```toml
[produkt]
typ = { nazwa = "Gwóźdź" }
# typ.jadalny = false  # NIEPRAWIDŁOWE
```

Podobnie nie można używać tabel jednoliniowych do dodawania kluczy lub podtabel
do już zdefiniowanej tabeli.

```toml
[produkt]
typ.nazwa = "Gwóźdź"
# typ = { jadalny = false }  # NIEPRAWIDŁOWE
```

Lista tabel
-----------

Ostatnia składnia, która nie została opisana, zezwala na pisanie list tabel.
Takie można wyrazić, używając nazwy nagłówka w podwójnych nawiasach kwadratowych.
Pierwsze wystąpienie danego nagłówka definiuje listę i jej pierwszy element
tabelaryczny, a każde kolejne wystąpienie tego nagłówka definiuje nowy element
tabelaryczny na tej liście. Tabele są dodawane do listy w kolejności, w jakiej
się na nie napotka.

```toml
[[produkty]]
nazwa = "Młotek"
sku = 738594937

[[produkty]]  # pusta tabela na liście

[[produkty]]
nazwa = "Gwóźdź"
sku = 284758393

kolor = "szary"
```

W świecie JSON to dałoby poniższą strukturę.

```json
{
  "produkty": [
    { "nazwa": "Młotek", "sku": 738594937 },
    { },
    { "nazwa": "Gwóźdź", "sku": 284758393, "kolor": "szary" }
  ]
}
```

Każde odwołanie do listy tabel wskazuje na ostatnio zdefiniowany element listy.
To pozwala na definiowanie podtabel, a także podlist tabel, wewnątrz ostatniej
tabeli.

```toml
[[owoce]]
nazwa = "jabłko"

[owoce.fizyczne]  # podtabela
kolor = "czerwony"
ksztalt = "okrągły"

[[owoce.odmiany]]  # zagnieżdżona lista tabel
nazwa = "red delicious"

[[owoce.odmiany]]
nazwa = "granny smith"


[[owoce]]
nazwa = "banan"

[[owoce.odmiany]]
nazwa = "błogosława"
```

Powyższy TOML odpowiada JSON-owi poniżej.

```json
{
  "owoce": [
    {
      "nazwa": "jabłko",
      "fizyczne": {
        "kolor": "czerwony",
        "ksztalt": "okrągły"
      },
      "odmiany": [
        { "nazwa": "red delicious" },
        { "nazwa": "granny smith" }
      ]
    },
    {
      "nazwa": "banan",
      "odmiany": [
        { "nazwa": "błogosława" }
      ]
    }
  ]
}
```

Jeśli rodzic tabeli czy listy tabel jest elementem tabelarycznym, ten element
musi być poprzednio zdefiniowany, zanim można zdefiniować element potomny.
Próby odwrócenia tej kolejności muszą wypisać błąd podczas przetwarzania.

```
# NIEPRAWIDŁOWY DOKUMENT TOML
[owoc.fizyczne]  # podtabela, ale do którego elementu-rodzica ma należeć?
kolor = "czerwony"
ksztalt = "okrągły"

[[owoc]]  # parser musi wypisać błąd, bo odkrył, że "owoc" jest listą,
          # a nie tabelą
nazwa = "jabłko"
```

Próba dołączenia do statycznie zdefiniowanej listy, nawet jeśli ta lista jest
pusta musi wypisać błąd podczas przetwarzania.

```
# NIEPRAWIDŁOWY DOKUMENT TOML
owoce = []

[[owoce]] # Niedozwolone
```

Próby zdefiniowania normalnej tabeli z tą samą nazwą, co już jest ustalone jako
lista musi wypisać błąd podczas przetwarzania. Tak samo jest w przypadku próby
ponownej definicji normalnej tabeli jako lista.

```
# NIEPRAWIDŁOWY DOKUMENT TOML
[[owoce]]
nazwa = "jabłko"

[[owoce.odmiany]]
nazwa = "red delicious"

# NIEPRAWIDŁOWE: Ta tabela konfliktuje z poprzednią listą tabel
[owoce.odmiany]
nazwa = "granny smith"

[owoce.fizyczne]
kolor = "czerwony"
ksztalt = "okrągły"

# NIEPRAWIDŁOWE: Ta lista tabel konfliktuje z poprzednią tabelą
[[owoce.fizyczne]]
kolor = "zielony"
```

Tam, gdzie to odpowiednie, można użyć tabel jednoliniowych:

```toml
punkty = [ { x = 1, y = 2, z = 3 },
           { x = 7, y = 8, z = 9 },
           { x = 2, y = 4, z = 8 } ]
```

Rozszerzenie nazwy pliku
------------------------

Pliki TOML powinny używać rozszerzenia `.toml`.

Typ MIME
--------

Kiedy przesyłasz pliki TOML przez internet, odpowiednim typem MIME jest
`application/toml`.

Gramatyka ABNF
--------------

Formalny opis składni TOML-a jest dostępny jako osobny [plik ABNF][abnf].

[abnf]: https://github.com/toml-lang/toml/blob/1.0.0/toml.abnf
